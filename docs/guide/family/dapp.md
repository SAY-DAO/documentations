---
title: دپلیکیشن
description: نرم‌افزار خانواده‌های مجازی
---

 <div dir="rtl" markdown="1">

# نرم افزار خانواده‌های مجازی

با ثبت‌نام در این نرم‌افزار، کاربران با قبول یکی از نقش‌های مادر، پدر، عمه، عمو، خاله یا دایی عضو خانواده‌ مجازی کودکان می‌شوند و در تأمین نیازهای کودکان مشارکت می‌کنند.

## مفاهیم

### اعتبار

اعتبار، میزان اعتبار بازپرداخت شده به شما را نشان می‌دهد.

### پرداخت‌شده‌ها

نیازهایی که شما در پرداخت آنها سهم داشته‌اید و کامل پرداخت شده‌اند.

### ضریب فاصله

ضریب فاصله برای کنترل جمعیت خانواده‌های مجازی اندازه‌گیری می‌شود. در صورتی که هنوز مشارکتی در تأمین نیاز یکی از کودکانی که شما عضو خانواده‌ی او هستید، نکرده باشید این ضریب محاسبه نمی‌شود و فرآیند امکان امضا/تأیید نیاز متوقف می‌شود. برای محاسبه این ضریب شما می‌بایست یا گزینه ترک خانواده کودک را در صفحه کودک انتخاب کنید یا یکی از نیازهای کودک را پرداخت کنید. این ضریب با مقایسه‌ی تعداد نیازهای پرداخت شده کودک توسط خانواده‌ها و فعالیت اعضای هر خانواده آن کودک محاسبه می‌شود. به عنوان مثال با چارک‌بندی تعداد نیازهای پرداخت شده توسط عموها در اکوسیستم SAY، تعداد نیازهای شما در نقش عمو در یکی از چارک‌ها قرار می‌گیرد که ضریب فاصله بر اساس آن محاسبه می‌شود. در نهایت این ضریب در محاسبه تعداد توکن‌های قابل خلق از هر نیاز استفاده می‌شود.

### ضریب سختی

ضریب سختی نیاز برای بهینه‌سازی مدت زمان انجام نیازها اندازه‌گیری می‌شود. با مقایسه جداگانه مدت زمان هر مرحله از هر نیاز با مراحل مشابه دیگر نیازها و همچنین مقایسه هزینه نیاز با دیگر نیازهای پرداخت شده در دوره زمانی نزدیک، ضریب سختی نیاز محاسبه می‌شود. این مراحل عبارتند از، مدت زمان مرحله ثبت نیاز توسط مددکار تا تأیید آن توسط شاهد، مدت زمان مرحله تأیید تا پرداخت نیاز توسط خانواده‌ مجازی، مدت زمان پرداخت نیاز تا خرید آن توسط میانجی و رسیدن کالا به دست کودک (لجستیک)، تمامی این مراحل در محاسبه این ضریب سختی نقش دارند. این محاسبات با عملکرد هر مرحله‌ی نیاز با چارک‌‌های دیگر نیازهای مشابه (دسته‌بندی یا گروه یکسان، به عنوان مثال مقایسه نیازهای گروه سلامت) انجام می‌شود. در نهایت ضریب سختی در محاسبه تعداد توکن‌های قابل خلق از هر نیاز استفاده می‌شود.

### ضریب مشارکت

ضریب مشارکت هر نیاز برای تشویق به همراهی در پرداخت نیازها اندازه‌گیری می‌شود. این ضریب بر اساس تعداد اعضای خانواده مجازی در پرداخت هر نیار محاسبه می‌شود.

## امضای دیجیتال

در فرایند استفاده از کیف ‌پول‌های بلاک‌چین، مفهوم "امضای کیف‌ پول‌" اهمیت بسیاری دارد. امضای کیف پول به معنای ایجاد یک امضای دیجیتال منحصر‌به‌فرد است که توسط کیف ‌پول‌ صورت می‌گیرد. این امضا به‌عنوان تأییدیه‌ای از صحت و اعتبار تراکنش‌ها و اطلاعات در شبکه بلاک‌چین عمل می‌کند.

در واقع، امضای کیف ‌پول از الگوریتم‌های رمزنگاری قوی برای ایجاد یک کلید خصوصی استفاده می‌کند. این کلید خصوصی به صورت امن در داخل کیف پول ذخیره می‌شود و بوسیله آن، امضای دیجیتالی برای هر تراکنش و انتقال اطلاعات ایجاد می‌شود.

مزیت اصلی امضای کیف پول در بلاک‌چین، امنیت و صحت تراکنش‌ها می‌باشد. بنابراین، امضای کیف پول مهمترین عنصری است که برای تأیید هویت و اعتبار تراکنش‌های بلاک‌چین استفاده می‌شود. با استفاده از امضای دیجیتال، می‌توان به طور قطع اثبات کرد که یک تراکنش توسط صاحب کیف پول صورت گرفته و هیچ تغییری در اطلاعات تراکنش ایجاد نشده است.

## امضای دیجیتال یک نیاز

هر نیازی از کودکان که توسط خانواده مجازی پرداخت شده باشد و به دست کودک رسیده باشد وارد مرحله تازه‌ای می‌شود. در این مرحله امکان امضای دیجیتال این نیازها توسط مددکار، شاهد، میانجی و خانواده مجازی فراهم می‌شود که خود پیش‌نیاز توسعه SAY بر روی بستر بلاک‌چین و تبدیل‌شدن به سازمانی غیرمتمرکز و خودمختار است. برای بیشتر دانستن از این سازمان‌ها <a href="/guide/family/blockchain.html#سازمان-خودمختار-غیرمتمرکز">اینجا</a> را کلیک کنید.

- اولین امضای هر نیاز می‌بایست توسط مددکاری انجام شود که نیاز را برای کودک ثبت کرده است. مددکار مشخصات نیاز، سمن، کودک و رسیدها را بررسی مجدد می‌کند و آنها را با امضای خود تأیید می‌کند.

- دومین امضا توسط عضو یا اعضای خانواده مجازی کودک انجام می‌شود. این افراد نیاز کودک را پرداخت کرده‌اند و با امضای خود رسیدهای مددکار، فروشگاه آنلاین و بانک را بررسی و تأیید می‌کنند.

- سومین امضا که انتخابی است توسط میانجی صورت می‌گیرد. میانجی کالای پرداخت شده را از فروشگاه‌های‌ آنلاین خریداری می‌کند و با امضای خود نیز خرید را تأیید می‌کند.

- چهارمین امضا توسط شاهد انجام می‌شود. شاهد از ابتدای ایجاد نیاز در کنار مددکار در بهبود کیفیت نیاز‌ها فعالیت می‌کند و با امضای دیجیتال نیاز، آن را تأیید نهایی می‌کند و بر روی شبکه غیرمتمرکز IPFS ذخیره می‌کند. برای بیشتر دانستن از این شبکه <a href="guide/family/blockchain.html#ipfs">اینجا</a> را کلیک کنید.

<div style="display: flex; justify-content:center; flex-wrap: nowrap; ">
    <div  style="margin: 20px;  text-align: center;">
        <img src="/images/signature.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای مددکار
        </p>
    </div>
    <div  style="margin: 20px;  text-align: center;">
        <img src="/images/signature-pink.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای میانجی
        </p>
    </div>
    <div  style="margin: 20px;  text-align: center;">
        <img src="/images/signature-blue.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای شاهد
        </p>
    </div>
    <div  style="margin: 20px;  text-align: center;">
        <img src="/images/signature-gold.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای خانواده مجازی
        </p>
    </div>
</div>

## جزئیات هر امضا 🚧

<!-- ### مددکار
### شاهد
### میانجی
### خانواده مجازی  -->

## خلق توکن از یک نیاز 🚧

<!-- ### مددکار
### شاهد
### میانجی
### خانواده مجازی  -->

## پیشنهاد و رای 🚧

...
::: warning
این صفحه در حال توسعه و بهبود است.
:::

</div> -->
